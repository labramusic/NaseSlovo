# Naše Slovo
Ova aplikacija je nastala kao rezultat rada na projektnom zadatku predmeta "Oblikovanje programske potpore" na Fakultetu elektrotehnike i računarstva u Zagrebu, u zimskom semestru ak. god. 2016/17. Aplikacija omogućuje korisnicima da se prijave kao spisatelji te objavljuju svoje tekstove. Tekstove je moguće i komentirati, ocjenjivati, pretraživati po naslovu te pratiti kroz pretplate na temu, vrstu ili autora članaka, uz ostale mogućnosti. Postoje i dodatne razine pristupa, poput urednika, koji ima određene povlastice u sustavu. Detaljan opis projektnog zadatka dostupan je u datoteci "Zadatak.pdf".

Aplikacija je izgrađena u ASP.NET frameworku, a komunicira s lokalnom bazom podataka korištenjem Entity frameworka i ORM-a. Koristio sam Database-first pristup zbog zadanih projektnih zahtjeva koji su zahtjevali da najprije bude izgrađena baza podataka. Zbog ograničenosti vremenom pri izradi projekta, pri oblikovanju se zadržao nedostatak korištenja dodatne baze za čuvanje podataka o autentifikaciji korisnika u sustavu i korisničkih uloga. Pri dizajnu front-enda korišten je Bootstrap.

Čitava projektna dokumentacija dostupna je u datoteci "Dokumentacija.pdf".
